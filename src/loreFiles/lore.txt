
RATYZACJA

W czym ONI są lepsi od NAS? Dlaczego to MY całe życie spędzamy w cieniu ukrywając się przed ICH wzrokiem? To w końcu
CZŁOWIEK przestał polować, na rzecz płacenia innemu człowiekowi za pokarm, a podczas choroby nie zrobi miejsca swemu silniejszemu
bratu, by za wszelką cenę przetrwać, nawet jako najsłabszy z najsłabszych. Rasa ludzka zatraciła WSZELKIE naturalne umiejętności, 
a mimo to nadal ma władzę nad NASZĄ naturą i tym, co NAS otacza. Tylko MY, nacja szczurów, możemy położyć temu kres. MUSIMY położyć
temu kres." ~ Przemówienie z dnia 7go roku bieżącego. 
Międzynarodowy szczurzy rząd nareszcie rozpoczyna wyczekiwaną przez szczurzą nację akcję - "ratyzację". 
Wścieklizna, bo to jej dotyczy przedsięwzięcie, jest wirusową chorobą atakującą komórki układu nerwowego. Na szczurach nie robi
większego wrażenia - wszakże szczurzy naukowcy rozwiązali problem śmiertelności szczurów chorych na wścieklizne dekady temu. 
Człowiek jednak, poddany wirusowi, traci wszelkie zmysły, aby kilka dni później umrzeć w męczarniach. 
Akcja "ratyzacja" wykorzystuje ten delikatny fakt. Gigantyczna ilość szczurów, w cywilizowanych warunkach, zostaje zarażona chorobą 
i wysłana w celu szerzenia choroby wśród całej rasy ludzkiej. 
We wszystkich zakątkach świata zostaje powołana garstka najbardziej prominentnych członków szczurzego rządu, aby przewodzić akcji 
na danym terenie. Jednym z członków jesteś ty, a twoim zadaniem będzie zarządzanie szczurzymi zasobami oraz, z pomocą wykwalifikowanej 
kadry, rozwój fizyczny i psychiczny rasy szczurów. Bądź ostrożny, twoje decyzje zaważą na tym, jak będzie wyglądała NASZA przyszłość. 