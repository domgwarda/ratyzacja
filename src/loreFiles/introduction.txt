Szanowny Panie,
Na początku pragnę przeprosić za to, że zamiast zjawić się osobiście wysyłam Panu ten komunikat. Niestety drogi o tej porze
roku są dość niebezpieczne, a ludzie, po wybuchu catriony, nie patrzą przychylnym okiem na naszą obecność na swoich statkach,
więc na drogę morską nie mam co liczyć. Mam nadzieję, że informacje podane tutaj będą wystarczające, a wszystkie sprawy, wymagające 
osobistego spotkania, rozwiążemy jak najszybciej, już w nowej stolicy - Łodzi. Chciałbym w tym liście przedstawić Panu obowiązki,
wynikające z jego stanowiska.
Pierwszą, oraz najważniejszą sprawą, jest zarządzanie zasobami. W pana interesie jest utrzymywanie dostępu do największych miejskich
śmietników, ponieważ pożywienie pozwoli szczurom nie tylko na przetrwanie, ale i zwiększanie liczebności gatunku. Dostęp do jednego kompleksu
śmietników (wliczając w to ciała na ulicy) pozwoli na wykarmienie prawie 100_000 szczurów, dlatego jeśli wartość jest większa niż oczekiwana,
szczury zaczną się rozmnażać, zwiększając populacje (oczywiście jeśli jest na to miejsce). Działa to w obie strony - mimo że jesteśmy są w stanie
przeżyć przy minimalnej ilości pożywienia, nie możemy przeżyć nie jedząc nic. Jeśli dostęp do śmietników będzie tragicznie niski w zestawieniu
z populacją, szczury zaczną głodować i umierać. W skrajnych przypadkach będę intwerweniował osobiście, jednak dla Pana nie będzie to najmilsze rozwiązanie.
Pożywienie to nie wszystko. Ja i Pan wiemy, jaki wpływ na nasze ciała mają złote orzechy. Nimi również powinien Pan dysponować z jak największą
ostrożnością, ponieważ rozwój to istotny element naszego przetrwania. Umiejętności takie jak inteligencja czy szybkość będą przydatne nie tylko
w codziennych sytuacjach, ale, logicznie myśląc, jaki człowiek pokona szczura, który którego naturalne cechy będą ulepszone do perfekcji?
Nie będzie istoty, zdolnej was powstrzymać. 
Na samym początku otrzymuje Pan 10 orzechów, a kolejne będzie otrzymywał Pan od nas za każdym razem, kiedy wasza władza obejmie kolejne
wrocławskie dzielnice. 
Dzielnice to kolejny temat do poruszenia. Każda wrocławska dzielnica jest w stanie pomieścić średnio 1_000_000 szczurów i od razu daje dostęp do 5 śmietników. 
Na samym początku niestety nie jesteśmy w stanie zagwarantować władzy nad ani jedną dzielnicą, ale z doświadczenia wiem, że okazje na to zdarzają się
nad wyraz często. Proszę być czujnym oraz cierpliwym.
Może Pan monitorować stan wrocławskich ludzi, tj. sprawdzić ile z nich choruje albo nie żyje. Śledzenie tych statystyk jest ważne, albowiem jeśli każdy
żyjący człowiek we Wrocławiu będzie zainfekowany wirusem wścieklizny, nie będzie żadnych przeszkód do uznania Wrocławia za nasze miasto. 
Nie wspomniałem o tym, że może Pan kupować dostęp do śmietników za złote orzechy i odwrotnie. Przewodniczący akcji w innych miastach chętnie
będą się wymieniać, jeśli zajdzie taka potrzeba. Koszt wymiany nie będzie stale taki sam, ale będzie mógł go Pan sprawdzić i zdecydować,
czy jest on opłacalny. 
Mam nadzieję, że wytłumaczyłem wszystko tak, jak należy. Nie zostawiam Pana z tym samego, ma Pan stały dostęp do wrocławskich pracowników rządu,
którzy zostali poinstruowani jak ma wyglądać ich pomoc w akcji Ratyzacja. Dodatkowo zostawiam Panu spis, którym może się Pan kierować przy codziennym zarządzaniu.
Od Pana wymagam jedynie stałej gotowości do wykonywania moich poleceń i odbierania moich komunikatów. Wierzę, że jest to niewiele i jest Pan w stanie to zaakceptować.

Pozdrawiam,
Remmy Ratatouille

PS. Liczę na Pana
